Legoövningen gav gruppen många intressanta insikter och nyttig reflektion som lett till en mängd bra diskussioner. Diskussionerna har nedan sammanfattas till tre förhoppningsvis starka strategier som kan förbättra vårt arbete med Scrum.

### Strategi 1: Kundteam
Vi strävar efter att ha en så nöjd kund som möjligt. För att uppfylla detta har vi valt en strategi som innebär att vi tillsätter ett par gruppmedlemmar till en intern grupp som vi kallar “kundteam”.
Deras uppgift är att vara produktägare, vilket innebär att de har som mål att ställa så många frågor som möjligt.
Det gör att vi får en bättre förståelse av vad kunden vill ha och varför kunden vill ha det. I Lego-övningen var vår kontakt med kunden väldigt dålig under de första sprintarna vilket innebar att vi istället antog det kunden ville ha istället för att ställa frågorna “Vad vill du ha?” och “Varför vill du ha det?”.
Det gjorde att vi lade ned fokus och energi på detaljer som kunden inte ville ha.
Således valdes denna strategin för att skapa en god kommunikationsgrund mellan oss och kunden, vilket medför att vi vet precis vad kunden vill ha.
Genom det kan vi leverera precis det som efterfrågas som i sin tur gör kunden nöjdare.
Som KPI har vi valt att mäta hur stor del av varje user story per sprint som blir godkänd och sätter därefter poäng utifrån det.
KPI-värdet är tänkt att på ett ungefärligt vis avgöra hur “nöjd” kunden är med det vi levererar för varje sprint.

### Strategi 2: Smart planering och gruppuppdelning
Ett problem som uppstod under övningen var att några i gruppen under delar av sprinten inte hade en tydlig uppgift, till exempel efter att ha slutfört sin tilldelade uppgift.
Ett annat problem som uppstod var för att för många personer jobbade på samma uppgift på ett ostrukturerat sätt, vilket var ineffektivt och skapade en flaskhals i arbetsflödet.
Vi vill lösa dessa typer av problem genom att ha regelbundna möten och lägga fokus på att hålla uppe kommunikationen i gruppen och mellan mindre arbetsgrupper som tillsätts för att lösa en specifik uppgift.
Under arbetsdagar är det viktigt att börja med ett scrummöte för att alla i gruppen ska få en överblick över vad som händer i projektet och få möjlighet att be om hjälp.
Även utanför dessa möten är det viktigt att kommunikationen hålls uppe för att gruppen ska kunna arbeta mer dynamiskt.
Under planeringsmötena är det tänkt att lägga ner tillräckligt med tid för att samtliga gruppmedlemmar ska bli medvetna om vad de är ansvariga för och att uppgifterna är jämnt fördelade.
För att kunna mäta hur tydligt ansvarsområdena var definierade används en enkät med frågan “På en skala mellan 1 och 10, hur väl känner du att du vetat vad du ska göra?” som KPI.
Då det är viktigt att det är gruppens upplevelse av hur väldefinierade ansvarsområdena var är det relevant att gruppens medlemmar får ge mått på detta.

### Strategi 3: Hantera teknisk skuld
Vi vill försöka att bibehålla låg teknisk skuld då det under LEGO-övningen förekom ett problem med att en hastigt ihopbyggd grund senare låg bakom svårigheter i fortsatt påbyggnad.
Detta ledde exempelvis till att vi var tvungna att montera isär redan färdiga delar då de byggde vidare på den bristfälliga grunden.
För att uppnå detta mål prioriteras kommunikation samt samarbete inom gruppen, med fokus på några specifika punkter.
Dessa punkter gäller bl.a. nedbrytning av arbetet i mindre delar, samt indelning i mindre arbetsgrupper.
Fördelning av ansvaret mellan mindre arbetsgrupper underlättar för utdelning av individuella ansvarsområde samt möjliggör utnyttjandet av hela gruppens arbetskraft.
Dessutom följs välfördelad arbetsbörda av längre tid till eventuell dokumentation, samt leder det till att ej bristfälliga genvägar behöver tas.
Därtill planeras en intern deadline tidigare än ordinarie för att frilägga tid som används till att betala tillbaka teknisk skuld samt förbättring av sprintens leverans.
För att bevaka ackumulationen av tekniska skulder skall anteckningar föras på antalet detaljer i behov av komplettering som återstår på redan genomförda uppgifter.
Detta antal kommer bli vårt KPI.
